---
layout: page
title: Cos'è PEPPOL
description: 
lang: it
ref: cos-e-peppol
order: 1
child_of_ref: chi-siamo
---

PEPPOL (Pan-European Public Procurement On-Line) nasce nel 2008 come progetto
pilota finanziato dalla Commissione Europea per individuare un insieme di
elementi infrastrutturali e di specifiche tecniche in grado di abilitare e
facilitare i processi di e-procurement.

Allo sviluppo e al coordinamento di PEPPOL a livello europeo e all'istituzione
della PEPPOL Authority italiana hanno contribuito Roberto Reale e Carmen
Ciciriello.

Le specifiche dei documenti PEPPOL integrano i processi aziendali globali
standardizzando il modo in cui le informazioni sono strutturate e scambiate.

PEPPOL oltre ai tracciati standard e ad una rete sicura fornisce la governance
per farla funzionare, attraverso accordi vincolanti che garantiscono la
conformità delle parti coinvolte. 

PEPPOL non è una piattaforma. PEPPOL è un abilitatore. Qualsiasi organizzazione
attraverso un fornitore di servizi certificato PEPPOL può operare sulla rete
aperta PEPPOL.

Niente più sistemi chiusi. Collegandosi a PEPPOL si possono intrattenere
rapporti commerciali con una qualsiasi organizzazione abilitata da PEPPOL e in
qualsiasi parte del mondo.

L'approccio di PEPPOL riduce i costi, stimola la crescita, guida l'innovazione
e favorisce una sana concorrenza.

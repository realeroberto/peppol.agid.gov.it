---
layout: page
title: Informativa sul trattamento dei dati personali
description: "Informativa sul trattamento dei dati personali ai sensi degli artt. 13-14 del Regolamento (UE) 2016/679 del Parlamento europeo"
lang: it
ref: privacy
---

Questa pagina rende le informazioni concernenti il trattamento dei dati
personali degli utenti che consultano il presente sito web. Le informazioni
rese non riguardano altri siti, pagine o servizi online raggiungibili tramite
link ipertestuali riferiti a risorse esterne al dominio
[peppol.agid.gov.it](https://peppol.agid.gov.it).

Specifiche informative sono rese per l’erogazione di determinati servizi.

### Titolare del trattamento dei dati personali

**AGID – Agenzia per l’Italia Digitale**

Indirizzo: [Via Liszt 21 - 00144
Roma](https://maps.google.it/maps?q=Via+Liszt,+21,+00144+Roma&hnear=Via+Liszt,+21,+00144+Roma&t=m&z=16)

Indirizzo PEC: [protocollo@pec.agid.gov.it](mailto:protocollo@pec.agid.gov.it)
 
**Contatti del responsabile della protezione dei dati**

Indirizzo: [Via Liszt 21 - 00144
Roma](https://maps.google.it/maps?q=Via+Liszt,+21,+00144+Roma&hnear=Via+Liszt,+21,+00144+Roma&t=m&z=16),
presso AGID

Indirizzo e-mail: [responsabileprotezionedati@agid.gov.it](mailto:responsabileprotezionedati@agid.gov.it)

**Autorità di controllo**

**Garante per la protezione dei dati personali**

Sito web: [www.garanteprivacy.it](https://www.garanteprivacy.it)


### Categorie e fonti dei dati personali, finalità del trattamento

#### Dati di navigazione

I sistemi informatici e le procedure software preposte al funzionamento del
sito acquisiscono, nel corso del loro normale esercizio, alcuni dati
personali la cui trasmissione è implicita nell’uso dei protocolli di
comunicazione di Internet, acquisiti tramite cookie tecnici o log
automatici.

Tali dati, necessari per la fruizione dei servizi web, sono trattati
esclusivamente per la gestione tecnica del sito.

#### Cookie e altri sistemi di tracciamento

I cookie sono piccoli file di testo che i siti visitati inviano al terminale
dell'utente, dove vengono memorizzati, per poi essere ritrasmessi agli
stessi siti alla visita successiva.

Il presente sito utilizza:

-   cookies tecnici;

-   cookie analytics utilizzati per raccogliere informazioni, in forma
    aggregata, sul numero degli utenti e su come gli stessi visitino il sito

I cookies utilizzati dal sito non consentono né l’identificazione né la
profilazione dell’utente, che può, in ogni caso, scegliere di abilitare o
disabilitare i cookie, intervenendo sulle impostazioni del proprio browser
di navigazione secondo le istruzioni rese disponibili dai relativi fornitori
ai link di seguito indicati:

-   [Chrome](https://support.google.com/chrome/answer/95647?hl=eng)

-   [Firefox](https://support.mozilla.org/it/kb/Gestione%20dei%20cookie#w_impostazioni-dei-cookie)

-   [Safari](https://support.apple.com/it-it/HT201265)

-   [Internet Explorer](http://windows.microsoft.com/it-it/windows-vista/block-or-allow-cookies)

-   [Opera](http://www.opera.com/help/tutorials/security/cookies/)

#### Servizi di terze parti

Il sito utilizza i seguenti servizi di terze parti:

-   [GitHub Pages](https://pages.github.com/): piattaforma per la pubblicazione
    di pagine web statiche generate da codice sorgente ospitato su repository
    GitHub. Consulta la [privacy
    policy](https://help.github.com/en/github/site-policy/github-privacy-statement)
    dei prodotti GitHub.

-   [Google Search Console](https://search.google.com/search-console/about):
    servizio Google che consente ai gestori di un sito web di misurare il
    posizionamento SEO e di ottimizzare la visibilità. Consulta la [privacy
    policy](https://policies.google.com/privacy) dei prodotti Google.

-   [Web Analytics Italia](https://webanalytics.italia.it/): una piattaforma
    che offre le statistiche in tempo reale dei visitatori di un sito della
    pubblica amministrazione, fornendo agli operatori report dettagliati. I
    dati sono raccolti ed elaborati dalla piattaforma centralizzata Web
    Analytics Italia (WAI). WAI ospita i dati statistici dei siti web delle PA
    italiane aderenti al progetto. Consulta la [privacy
    policy](https://webanalytics.italia.it/privacy) di WAI.

#### Dati forniti dall’interessato

L'invio di messaggi agli indirizzi di contatto pubblicati sul sito comporta
l'acquisizione di tutti i dati personali inclusi volontariamente dal mittente
nel testo della propria comunicazione, trattati all’unico fine del riscontro
richiesto. I dati personali sono trattati per le attività di istituzionali
connesse al ruolo di AGID in qualità di PEPPOL Authority Nazionale. In
particolare, per quanto concerne la casella email
[assistenzaPEPPOL@agid.gov.it](mailto:assistenzaPEPPOL@agid.gov.it), AGID si
avvale di [Intercent-ER, Agenzia per lo sviluppo dei mercati telematici della
Regione Emilia-Romagna](https://intercenter.regione.emilia-romagna.it/), in
qualità di responsabile ex art. 28 del Regolamento.

#### Base giuridica del trattamento

La base giuridica è individuata nell’esecuzione dei compiti di interesse
pubblico o comunque connessi all'esercizio dei pubblici poteri posti in capo ad
AGID ai sensi dell’articolo 14-bis del Decreto legislativo n. 82/2005 (Codice
dell’Amministrazione digitale) e in qualità di PEPPOL Authority Nazionale per
effetto dell’adesione a [OpenPEPPOL](https://peppol.eu/), un’associazione
internazionale composta da membri sia del settore pubblico che privato che ha
la responsabilità dello sviluppo e della manutenzione delle specifiche PEPPOL,
degli elementi costitutivi, dei suoi servizi e dell’implementazione in tutta
Europa.

#### Categorie di destinatari dei dati personali

AGID tratterà autonomamente i dati personali mediante il proprio personale
incaricato.

Sono destinatari dei dati personali, altresì, i fornitori di servizi tecnici e
telematici qualora siano designati responsabili del trattamento.

Si specifica che AGID, in qualità di PEPPOL Authority Nazionale, non trasferisce
alcun dato personale a Paesi terzi o a organizzazioni internazionali.

#### Periodo di conservazione dei dati personali

I dati di navigazione sono cancellati subito dopo la relativa elaborazione
statistica e, in ogni caso, non vengono conservati per oltre 15 giorni dal
momento della raccolta, fatte salve eventuali necessità di accertamento di reati
da parte dell’Autorità giudiziaria.

I dati personali forniti dagli interessati sono conservati per il tempo
strettamente necessario alla gestione e al riscontro della comunicazione
ricevuta.

#### Diritti degli interessati

Gli interessati hanno il diritto di ottenere da AGID l’accesso ai propri dati
personali, la rettifica o la cancellazione degli stessi, la limitazione del
relativo trattamento, il diritto di opporvisi e il diritto alla portabilità dei
dati, laddove ne ricorrano i presupposti.

Fatto salvo ogni altro ricorso amministrativo o giurisdizionale, è diritto degli
interessati proporre reclamo al Garante per la protezione dei dati personali
qualora si ritenga che il trattamento dei propri dati violi il Regolamento.

AGID garantisce che non è prevista alcuna forma di processo decisionale
esclusivamente automatizzato che comporti effetti giuridici sull’interessato.

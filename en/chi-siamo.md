---
layout: page
title: Chi siamo
description: 
lang: en
ref: chi-siamo
order: 2
---

AgID ricopre il ruolo di PEPPOL Authority in Italia svolgendo le funzioni di
qualifica, gestione, monitoraggio e supporto informativo agli utilizzatori
dell'infrastruttura PEPPOL.

L’infrastruttura di trasporto PEPPOL fa riferimento ad un modello di governance
che prevede un insieme di entità e documenti che regolano le attività di tutti i
soggetti interessati ed i rapporti che intercorrono tra di essi.

Il governo è garantito da 2 livelli di Autorità:

- Un’**Autorità di coordinamento centrale**, rappresentata da OpenPEPPOL, cui è
  delegata la governance delle componenti centrali dell’infrastruttura (Service
  Metadata Locator e Public Key Infrastructure) e delle specifiche del sistema,
  avendo la possibilità di gestire le aree d’uso (attraverso gli identification
  scheme ) e disponendo dello strumento per governarle . OpenPEPPOL garantisce
  la consistenza e l’interoperabilità tecnica, semantica ed organizzativa
  dell’infrastruttura, secondo quanto richiesto dalla Digital Agenda for Europe
  (COM (2010) 245);

- un **livello periferico** (che ha competenze sul dominio nazionale
  dell’infrastruttura PEPPOL), rappresentato dalle PEPPOL Authority, cui è
  delegata la governance sull’effettiva implementazione e l’uso degli Access
  Point e dei Service Metadata Publisher presenti nel dominio di competenza.

I rapporti tra i diversi soggetti a vario titolo interessati (quindi anche
quelli tra i Service Provider e le Authority) sono regolati da un insieme di
Agreement, i cui contenuti sono gestiti da OpenPEPPOL.

Ulteriori informazioni sulla governance di PEPPOL sono reperibili all’indirizzo
https://peppol.eu/about-openpeppol/openpeppol-organisation/.

AGID ricopre il ruolo di PEPPOL Authority in Italia e svolge le seguenti
funzioni:

- qualifica i soggetti che intendono divenire Access Point provider, fornendo
  supporto nelle fasi di test e validazione degli AP

- gestisce il Service Metadata Publisher PEPPOL italiano centralizzato,
  contenente l’elenco di tutte le Pubbliche Amministrazioni abilitate alla
  ricezione dei messaggi PEPPOL

- monitora il rispetto degli aspetti legali e delle policy PEPPOL previste per
  gli Access Point provider

- fornisce supporto informativo agli utilizzatori dell’infrastruttura PEPPOL

AGID indica anche le estensioni nazionali delle specifiche PEPPOL BIS per lo
scambio di messaggi in conformità alla normativa italiana.